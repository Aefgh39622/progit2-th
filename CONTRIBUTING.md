# การมีส่วนร่วมกับ Pro Git (ฉบับที่สอง)

## การอนุญาตให้ใช้ผลงานของคุณ

เมื่อคุณส่งคำขอแก้ไข (pull request) ถือว่าคุณตกลงที่จะให้สิทธิ์ใช้ผลงานของคุณ ภายใต้[สัญญาอนุญาตของโครงการ](LICENSE.asc)
นอกจากนี้ คุณยังตกลงที่จะให้สิทธิ์ใช้งานผลงานของคุณตามที่จำเป็นเพื่อการจัดพิมพ์ในอนาคตแก่ @ben และ @schacon
ถ้าการเปลี่ยนแปลงของคุณปรากฏในฉบับพิมพ์ คุณจะถูกรวมอยู่ใน[รายชื่อผู้มีส่วนร่วม](book/contributors.asc)

## การแจ้งปัญหา

โปรดค้นหาปัญหาที่คล้ายคลึงกันก่อนที่จะสร้างปัญหาใหม่

นอกจากนี้ ถ้าพบปัญหานี้บนไซต์ git-scm.com ให้ตรวจสอบอีกครั้งว่าปัญหายังคงมีอยู่ในรุ่น PDF หรือไม่
เนื่องจากปัญหาอาจได้รับการแก้ไขไปแล้วในไฟล์ต้นฉบับ แต่ยังไม่ถูกนำไปใช้งานจริงบนไซต์ git-scm.com

## การแก้ไขเล็กน้อย

เรายินดีรับคำชี้แจงแก้ไขข้อผิดพลาดและคำชี้แจงพื้นฐานเพิ่มเติม ถ้าเราเห็นพ้องกันว่าคำชี้แจงเหล่านั้นช่วยปรับปรุงเนื้อหาให้ดียิ่งขึ้น
นอกจากนี้ คุณยังสามารถเปิดประเด็นปัญหาเพื่อให้เราได้หารือกันว่าปัญหาดังกล่าวต้องแก้ไขอย่างไร หรือจำเป็นต้องแก้ไขใดๆไหม

ถ้าคุณไม่เคยทำมาก่อน [คู่มือขั้นตอนการทำงาน](https://docs.github.com/en/get-started/quickstart/github-flow)อาจเป็นประโยชน์

## การปรับปรุงครั้งใหญ่

ควรเปิดประเด็นเพื่อหารือกันก่อนที่คุณจะเริ่มลงมือแก้ไข
เนื่องจากการปรับปรุงเนื้อหาครั้งใหญ่มีแนวโน้มที่จะเป็นเรื่องส่วนตัวมาก และมักจะช่วยให้ผู้อ่านเพียงส่วนน้อยเข้าใจเนื้อหาได้ชัดเจนขึ้นเท่านั้น
เนื้อหานี้ได้รับการตรวจทานจากบรรณาธิการมืออาชีพมาแล้วหลายครั้ง จึงไม่น่าเป็นไปได้ที่งานเขียนของคุณจะดีขึ้น*มาก*จนคุ้มค่ากับการเปลี่ยนแปลงเนื้อหาส่วนใหญ่

## รูปภาพ

ภาพประกอบในหนังสือเล่มนี้ถูกสร้างขึ้นโดยใช้ [Sketch 3](https://www.sketch.com/) โดยใช้[ไฟล์สมุดร่าง (sketchbook) ที่แนบมาด้วย](diagram-source/progit.sketch)

เมื่อต้องการสร้างรูปภาพ:

1. เพิ่มหน้าลงในสมุดร่าง
ใช้สัญลักษณ์ที่ให้มาด้วยทุกครั้งที่ทำได้
2. เพิ่ม "ส่วนย่อย" ลงในหน้าของคุณ
ตั้งชื่อส่วนย่อยให้ตรงกับชื่อไฟล์ PNG ปลายทาง โดยอ้างอิงจากรากของไดเรกทอรีต้นทาง
3. ตั้งค่าส่วนย่อยของคุณให้ส่งออกที่ "800w"

## งานแปล

ถ้าคุณต้องการมีส่วนร่วมในการแปล Pro Git เป็นภาษาของคุณ โปรดดูที่ไฟล์ [TRANSLATING.md](TRANSLATING.md)
